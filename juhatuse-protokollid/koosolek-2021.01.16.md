# Eesti Piraadipartei juhatuse koosolek 
_16.01.2021 18:00 UTC+2_
 
Juhatuse liikmed:

* Märt Põder
* Margus Toots
* Gamithra Marga
    
Koosolek algas: 18:05  
Koosolek lõppes: 19:25  
Koosoleku juhataja: Märt  
Koosoleku protokollija: algne protokoll Gamithra, toimetamine Märt  
        
Osalejad:  
* Märt, Margus, Gamithra
    
Puudu: ---  
Külalised: ---  
Pad: https://pad.parley.be/p/pp-juhatuse-koosolek-16.01.2021

Päevakord:

1. Eelmisel koosolekul antud ülesannete täitmise kontroll  
2. Üldine plaan üldkoosoleku eeltegevusteks, sh KOV valimiste eeltegevustele vaadates  
3. Poliitilise positsioneerimise arutelu korralduse otsustamine, tööde jaotamine  
4. Islandi piraatide parlamendiliikmega videochat, millal ja kuidas  
5. Üldkoosoleku korralduse otsustamine, tööde jaotamine  
6. Muud küsimused  

## Koosoleku käik:  

### 1. Eelmisel koosolekul antud ülesannete täitmise kontroll

Uued liikmed on vastu võetud ja saanud selle kohta meili, Märt postitas protokolli igale poole. Margus jätkab poliitilise positsioneerimise koosolekuga, Gamithra uurib, kuidas islandlastega koostööd teha.

### 2. Üldine plaan üldkoosoleku eeltegevusteks, sh KOV valimiste eeltegevustele vaadates

Eelmisel koosolekul 25. detsembril 2020 postuleerisime [kolm tegevussuunda KOV valimistega seoses](https://github.com/piraadipartei/must-materjal/blob/master/juhatuse-protokollid/koosolek-2020.12.25.md#2-plaanid-kov-valimistel), jätkame tegevust ühtegi neist välistamata, aga täpsustame neid järgemööda, et valida lõpuks üks neist elluviimiseks. Valik toimub pärast üldkoosolekut, kõigi eelduste kohaselt hiljemalt aprilliks. Valime lähtuvalt sellest, mis tundub selleks ajaks realistlik, püüame järgnevatel kuudel oma poliitiliste eesmärkide ja teemadega seoses üritusi korraldada ja liikmeid jt inimesi kaasata, sj protsessi selgiendes paika panna, mille alusel valiku teeme.

Vahepeal on valitsus tagasi astunud, koalitsiooniläbirääkimistel ilmselt KOV mh valimiste ettevalmistus teemaks. Meie eesmärk KOV valimistel saab olla alates lihtsalt pildil olemisest ja uute liikmete värbamisest kuni soodsate asjaolude korral mõnda KOVi sisse saamiseni.

Hetkel on eesmärgiks jõuda üldkoosolekuni ja korraldada enne seda paar üritust, mis inimesi mobiliseerivad. Meil peab samas olema huvilistele sõnum, et mida me plaanime ja millega nad kaasa tulevad, kui otsustavad meiega koostööd teha. Üritused toimuvad praegu järgnevuses:

a) videoarutelu Islandi piraatide eduloost 26. jaanuaril;  
b) Eesti piraatide poliitiline positsioneerimine 2. veebruaril;  
c) üldkoosolek, kus otsustada, mis toimub KOV valimistel ja uuendada juhatus 13. veebruaril.

Valimistsükliga haagib ka krüptoraha valdkonna esiletõus, st Bitcoin jt vääringud ilmselt on lähenemas oma tsükli tipule sügisel või hilissügisel, mis tähendab, et krüptorahahullusega haakimine võib hea viis puujalg ukse vahele saada, nt liikmete värbamise kampaaniad krüptorahaga seoses võivad olla vägagi realistlikud. Uurime meie senistelt krüptosõpradelt, kas neil oleks huvi.

### 3. Poliitilise positsioneerimise arutelu korralduse otsustamine, tööde jaotamine

Tegeleb jätkuvalt Margus, valmistab ette postituse vm materjali saatmiseks enne 24. jaanuari, mis kutsub üles meie programmilisi seisukohti arutama, ürituse teate saadame eraldi pärast 26. jaanuari üritust.

### 4. Islandi piraatide parlamendiliikmega videochat, millal ja kuidas

Ürituse valmistab ette Gamithra, toimub 26. jaanuaril kl 19. Teavitus valmib 20. jaanuariks.

### 5. Üldkoosoleku korralduse otsustamine, tööde jaotamine

Märt valmistab ette üldkoosoleku kutse ja korralduse mustandi, et saaks ülalnimetatud ürituste raames juba selgelt ütelda, et millal ja kus toimub üldkoosolek ja mida seal arutatakse.

### 6. Muud küsimused

Kuhu me suuname uued huvilised, kes kõige selle raames liituvad? Jätkuv küsimus chattide ja kanalite kohta. Idee taastada meililist kui no-brainer legacy liides, kuhu on võimalik kõik liita.

Järgmine koosolek vahetult 26. jaanuari ürituse järel või kui sellest ei piisa, siis lepime kokku koosoleku enne 31. jaanuari. Muid asju, sh teavitust jmt arutame jooksvalt chattides.

## Ülesanded:

* Gamithra kirjutab krüptotegelastele.
* Gamithra suhtleb islandlastega ürituse teemal.
* Gamithra koostab Islandi ürituse kuulutuse, valmistab ette kommunikatsiooniplaani potentsiaalsetele sihtgruppidele.
* Margus vaatab üle [ajaloolisi piraadiprogramme jt dokumente](https://piraadipartei.ee/docs/) ning valmistab ette FB/Twitteri postituse üleskutsega koguda mõtteid KOV programmide ürituseks. Postitus nädalal enne Gamithra üritust, st hiljemalt 24. jaanuaril.
* Märt vormistab protokolli ja laadib üles.
* Märt koostab üldkoosoleku teavituse materjale, tehnilise korralduse idee, esialgne teade ja vorm 20. jaanuariks.
